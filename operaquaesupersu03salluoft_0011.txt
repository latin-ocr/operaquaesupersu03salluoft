FRIDERICUS KRITZIUS

S. P. D.

ERNESTO WUESTEMANNO.

Non Te fugit, Wuestemanne carissime, viginti paene
abhinc annis me agitasse eonsilium Sallustiana Fragmenta
edere. Ut autem rem vix inchoatam primo differrem, mox
omitterem, quibus caussis sactum sit, noli quaerere; nonnullae
enim fortuitae fuere ac leves, plures paullo graviores, omnes
vero tales, quarum meminisse haud iuvet. Ita quum tota res
mihi paullatim in oblivionem venisset, neque amplius de Frag-
mentorum negotio cogitarem, ante tres annos amIcis nonnullis
graviter me adhortantibus, ut rem olim inceptam exsequerer,
ad Sallustiana studia hoc impulsu regressus enixe operam
dedi, ut illorum voluntati satisfacerem. Exspectationi num
satisfecerim, ipse nesci03 quamquam hoc affirmare· non du-
bito, moram illam, quae inter inceptam et absolutam editionem
intercessit, libro non solum non detrimento fuisse, sed, com—
pluribus interea adiumentis accedentibus, quibus olim mihi ca-
rendum ruisset, magnam attulisse utilitatem. Neque hoc vereor,
ne edendis Sallustii Fragmentis inutilem laborem ac super-
vacaneum susceperim, quippe quae, quamvis praestantissimis
antiquitatis reliquiis annumeranda accurataque cognitione dignis-
sima, adhuc eodem rere statu sint, quo Cortius ea reliquit,
id est, in summa confusione tantaque obscuritate, ut exiguam
aut nullam praestent utilitatem legentibus, ac litterarum lati-
narum Sallustiique studiosos absterreant magis quam alliciant.
Quum igitur dubitari non possit, quin iis religiosius colligen-
dis ac maiore cum cura emendandis, explicandis disponendis-
que tum egregii auctoris honori consulatur, tum plures quam
huc usque ad ea studiosius tractanda invitentur, eo satis ex·

