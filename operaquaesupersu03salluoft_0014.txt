vm EDITORIS EPISTOLA CRITICA

Douzae, Nordovicis, ad C. Sallustii Crispi Historiarum libros
Notae: cum luculenta Fragmentorum aliquot accessione hacte-
nus non editorum. Antwerpiae, 1580. Dousa autem quum
Danielem sciret ad Servium edendum magnum apparatum cri-
ticum sibi comparasse, ex eo illas Historiarum particulas de-
sumptas putans, vetustas P. Danielis schedas Servianas appel-
lavit, quo factum est, ut per omnes fere Sallustii editiones,
quae quidem Fragmenta exhibent, falsa notitia propagaretur
in vetusto Servii codice illa Fragmenta inventa fuisse. Aliud
paullo plenius ex archetypo descriptum exemplum habuit Ia-
cobus Augustinus de Chevanes, iurisconsultus Divionensis,
ex cuius bibliotheca id in notitiam venit Iosephi de Bimard
la Bastie. Qui quum ignoraret tres eius particulas iam du-
dum a Dousa evulgatas esse et pro Sallustianis agnitas, in
mirificam opinionem incidit has esse reliquias monumenti an-
tiqui, sive annalium maximorum sive librorum linteorum, com-
mentarioque illustratas misit Muratorio‚ qui eas Thesauro ¹In-
scriptionum, Mediol. 1739. Tom. Ι. p.1sqq., inseruit. Idem
postea ibid. Tom. ΙΙ. p. 1 sqq. rem ita retractavit, ut Dou-
sae iudicium Sallustio Fragmenta tribuentis, de quo interim
compererat, vanissimis de caussis improbaret, sententiaeque

, suae olim propositae novum argumentum hoc haberet, quod

codex quidam Puteanus, ‘qui postea in bibliotheca fuit pro-
curatoris regii Ioly de Fleury parisiensis, aliud Fragmentorum
apographum simul eum plurimis inscriptionibus Romae collectis
contineret, quo scilicet hoc patere putavit, etiam illis foliis
antiquissimis non verba alicuius scriptoris, sed vel titulum
aliquem vel annalium maximorum particulam fuisse perscriptam.
Ex Muratorio autem haec Fragmenta petiit et Debrossius et
Gerlachius in ed. mai„ uterque sine iudicio et magna negli-
gentia in iis tractandis versatus. Tantum de apographis in
Gallia factis. Folia antiqua ipsa post Petri Danielis mortem

’ cum aliis eius libris manu scriptis pervenerunt in possessionem

Dionysii Petavii, qui postea hos codices christinae, Succorum
reginae, vendidit. Ita ex Gallia Holmiam delata folia Sallu-
stiana vidit ibi in reginae bibliotheca Isaacus Vossius anno
1651, ut constat ex quadam eius epistola a. d. IV. Id. Iul.
eiusdem anni ad Nic. Heinsium data; v. Burmanni Syllog.

