XII EDlTORIS EPISTOLA CRITICA

Kreyssigium denuo ad ea tractanda vocavit, ut ex ipsis eius
verbis cognosces; in Praes. enim p. VI. ‚,Gerlachium, inquit,
non solum in his Sallustianarum Historiarum reliquiis sive
emendandis sive explicandis negligentissime versatum, sed
etiam commentatione nostra atque editione Romana nostris
adnotationibus locupletata ineptissime abusum esse intellexi.
Ne igitur eorum, quae Gerlachius per imprudentiam peccavit,
reus agerer, et lectoribus utroque opusculo meo carentibus
delirasse viderer, mihi temperare non potui, quominus omni
illa errorum Gerlachianorum vanitate convincenda famae con-
sulerem.“ Omnia igitur, quae olim variis temporibus ad haec
Fragmenta illustranda scripserat, in unum collecta, aucta, no·
visque argumentis firmata comprehendit libro, quem sic inscri-
psit: Commentatio de C. Sallustii Crispi Historiarum lib. ΙΙΙ.
Fragmentis, ex bibliotheca Christinae, Succorum reginae, in
vaticanam translatis, atque Carminis Latini de Bello Actiaco
sive Alexandrino Fragmenta, ex volumine Herculanensi evul-
gata. Iterum edidit Ι. Theoph. Kreyssigius. Misenae 1835.
Quae commentatio doctissima quantam mihi utilitatem inFrag-
mentis Vaticanis explicandis praebuerit, suo loco apparebit.
Alia quaedam vetustate non minus insignia Fragmenta
(ll, 47. 49. 50, 1.), quae in hac editione primum suo loco
comparent, lacero 'debentur folio palimpsesto, quod Heinius
Berolinensis litterarum caussa Hispaniam peragrans Toleti re-
pertum emptumque bibliothecae regiae Berolinensi dono obtu-
lit. Eius exemplum Pertzius a. 1848. aeri affabre incisum et,
quantum potuit fieri in re nova et obscura, illustratum edidit
sub hoc titulo: Ueber 'ein Bruchstaclc des 98. Buchs des Livius,-
non dubitans, quin verba hunc auctorem haberent et ad illum
eius operis librum deperditum pertinerent. Id quum aliis per-
suasisset, tum persuasit Kreyssigio‚ qui duobus libellis doctis-

simis a. 1849. et 1852. editis, quorum prior sic inscribitur: .

Commutatio de T. Livii Historiarum reliquiis ex palimpsesto To-
letano erutis: — posterior hunc habet titulum: Curae secundae
ad Τ. Livii Historr. reliquias etc„ plurimos Pertzii errores haud
sane leves correxit, et imprimis hoc recte vidit, paginarum
ordinem ab eo esse inversum, ut, quae re vera prima est,
falso apud illum secunda sit, et contra. Qui deinde de novis

