XX ‚ EDITORIS EPISTOLA CRITICA‘i

odio haberet, et quarn vanus, arrogans, dissimulationis ple-
nus dominandique cupidissimus esset, saepius in Historiis
ostenderet (cf. Fr. 111, 1. ΙΙΙ, 6. V, 16. Inc. 41.), profecto in-
citari non potuit, ut eas res persequeretur, in quibus expli-
candis de solo Pompeio ipsi agendum fuisset. Quare dubitari
non potest, ‚quin Historiae non ultra annum 67. progressae
sint. Nam qui volunt auctorem opus suum usque ad annum
63. deduxisse, aut certe voluisse deducere, ut libellus de Ca·
tilinae coniuratione tamquam clausula ei adhaeresceret, som·
niant potius et allucinantur, quam dicunt aliquid, quod vel
levissimam sani iudicii speciem habeat.

Argumento atque ambitu Historiarum in universum con-
stituto, ad Fragmenta rectius intelligenda, ac disponenda plu-
rimum refert exploratum habere, quid singulis libris conten·
tum fuerit, quamque rationem auctor in adornanda tam mul·
tarumyariarumque rerum materie secutus sit. Quo negotio
quamquam editor nullo pacto supersedere potest, maxima ta-
men cautione opus est, ne in re lubrica et obscuritatis plena
in errores inducatur. Non agitur enim de eo, quid Sallustius
vel potuerit scribere, vel debuerit, de quo alii aliter statuent,
sed quid re vera scripserit. Quod ut aliqua certe ex parte
cognoscatur (nam-universam rerum copiam atque ordinem ,as—
sequi velle absurdum est), tanquam firmo fundamento iis Frag-
mentis insistendum est, quorum non liber tantum, unde de-
sumpta sunt„ satis certus est, sed etiam sensus ,ita perspicuus,
ut, ad quas res reserenda sint, nulla dubitatio ⁸relinquatur.
Ita enim, ubi paucis quidem, sed prorsus certis indiciis ex-
ploratum fuerit, quas res auctor in singulis libris tractaverit,
via quasi munitur, qua caute procedentes non solum ea Frag-
menta, quae ex certis libris laudata paullo difficiliorem habent
explicatum, sed etiam ea, quorum librum ignoramus, senten-
tiam vero satis probabiliter assequi valemus, cum aliqua veri-

similitudine ad suum locum referre possimus. Grammaticorum ⁴'

igitur testimonio, qui libros Fragmentorum laudarunt, summam
auctoritatem esse debere in Sallustiani operis reliquiis ordi-
nandis recteque intelligendis quamvis nemo possit dubitare,
fuere tamen, qui in tam plana re atque perspicua ita caecuti-
rent, ut prorsus incredibili perversitate grassarentur, turpiter

