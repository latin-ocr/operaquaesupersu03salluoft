maumwww- - >

AD ERNESTUM WUESTEMANNU M. 11

altorum, an contra, verum esse docuit eum ordinem, quem
ipso auctore secutus sum. Quum enim prioris solii columnae
quattuor aperte inter se cohaereant, neque minus certum sit
etiam sextae ac septimae columnae Fragmenta inter se cohae-
rere, quoniam in villis Varinii milites partim autumni gra-
vitate-aegri fuisse, partim ex tuga ad signa non rediisse, et
relicui militiam detrectasse dicuntur, in septima autem co·
lumna Spartacus, priusquam refecto exercitu adesset Varinius
ad Nares Lucanas atque inde ad Anni Forum pervenisse tra-
datur, luce clarius est illa in narratione priorem locum
obtinuisse, haec subsecuta esse. lta quum Kreyssigius ope
apographi Niebuhriani egregiam Fragmentis Sallustianis operam
praestitisset, felici. quodam casu factum est, ut Angelus Maius
eadem in classicorum auctorum e Vaticanis codicibus edito-
rum Tom. 1.‚ Romae 1828„ p. 414—425. ex ipsis schedis
Vaticanis evulgaret, earumque accuratissimum et affabre fa·
ctum 'exemplum tribus tabulis aeneis incidendum curaret.
Quamquam autem Maius complura, in quibus extricandis
Niebuhrius frustra laborasset, oculorum acie et antiquorum
codicum legendorum summa peritia felicius eruit, quo impri-
mis hoc effectum est, ut de nexu columnae quintae divulsae,
quem Kreyssigius coniectura assecutus fuerat, iam nulla du-
bitatio . relinqueretur, in ordine tamen Fragmentorum consti-
tuendo tam sinistrum se et ingenio hebetem ostendit, ut omnia
confunderet, summa imis misceret, et a vero mirum quantum
aberraret. Nam ex columna prima fecit quintam, ex secunda
sextam, ex tertia septimam, ex quarta octavam, ex quintae
lacinia sinistra nonam, ex quintae lacinia dextra secundam,
ex sexta tertiam, ex septima quartam, ex octavae lacinia si-
nistra primam, ex octavae lacinia dextra decimam. Quos
eius errores ut refelleret ac simul cognitis certioribus lectio-
nibus ad emendanda Sallustii verba uteretur, Kreyssigius
Maii de Vaticanis Fragmentis disputationem typis repetendam
curavit, succinctoque commentario instructam simul cum codi-
cis Vaticani exemplo lapidi inscripto edidit, Misenae 1830.
Paulo post a. 1831. prodiit Gerlachianae editionis maioris
Vol. 111„ quo commentarius quum ad cetera Fragmenta, tum
ad haec Vaticana continetur. Eius libri peculiaris indoles

