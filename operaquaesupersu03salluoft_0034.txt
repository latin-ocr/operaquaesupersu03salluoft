XXVIII EDITORIS EPISTOLA CRITICA

tii esset, annotarent, in universum autem intactum relinque-
rent Fragmentorum statum atque ordinem, quo in Carrionis
editione prodierunt. Neque unguem transversum ab horum
consuetudine discesserunt, qui amplioribus editionibus emen-
dationi operum Sallustianorum consulere studuerunt, Ios. Was-
sius Britannus- (1710.), Theoph. Cortius Germanus (1724.),
Sigeb. Havercampius Batavus (1742). Ex quibus quum Cor-
tius magis specioso infructuosae doctrinae apparatu, quam sana
criticae artis exercendae ratione tantam apud viros doctos
auctoritatem nactus esset, ut, quae post eum in Germania
prodierunt editiones, superstitiose eius recensionem seque-
rentur, eo factum est, ut Fragmenta, quae per se minus ad
novam curam invitarent, per duo secula praeter auctiorem
aliquanto numerum intacta iacerent, neque aliam induerentur
formam, quam qua a Carrione evulgata fuerant. Ab ea disce-
dere primus conatus est Car. Debrossius Gallus, recte asse-
cutus unicam rationem confusas obscuratasque Historiarum
reliquias ordinandi atque illustrandi esse hanc, ut secundum
rerum gestarum ordinem disponerentur, et quantum fieri pos-
set ex accurata illorum temporum notitia lucem acciperent.
Sed tantum abfuit, ut id, quod faciendum esse vidisset, via
et ratione perficeret, utrpcr totum opus summa levitate ac
libidine grassaretur, ac vanissimis alucinationibus indulgens,
novam induceret Fragmentorum confusionem, et a vero plerum-
que longissime aberraret. Neque mirum est hoc illi accidisse,
cui praeter laudabilem de litteris merendi voluntatem ac ‘satis
magnam librorum omnis generis lectionem fere omnia deessent,
sine quibus Fragmentorum emendandi ordinandique negotium
recte procedere nequit3 tam parum enim quale esset tum ve—
terum ingenium, tum Sallustii peculiaris indoles et virtus
perspexit, ut sibi· persuaderet florentissimum rerum Romana-
rum auctorem Gallica levitate Historias composuisse3 ad hoc-
critica facultate prorsus destitutus ac latine ne mediocriter
quidem doctus vagaque imaginandi licentia pro acumine usus
in tot tantosque errores incidit, quantos vix credibile est ab
homine docto committi potuisse. Vano enim studio agitatus
omnia omnino Fragmenta intelligendi ac suo loco collocandi
plurima, quae nullam plane explicationem admittunt, tanquam

