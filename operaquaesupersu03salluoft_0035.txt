AD ERNESTUM WUESTEMANNUM. xxm

planissima in vordinem recepit, alia, per se minus obscura,
pessime intelligendo in alienum locum detorsit, alia, quae
propter verborum ambiguitatem aut late patentem sensum ad
multas* res trahi possunt, bis, ter, quater, adeoque saepius
posuit, quovis loco Sallustii manum se restituisse incredibili
stultitia opinatus. Ad quas perversitates quum haud postrema
haec accederet, quod neglecta grammaticorum in laudandis
libris auctoritate singula Fragmenta non eo libro retulit, quo
apud Sallustium legebantur, sed summa libidine ea modo in
hunc, modo in illum transposuit, hac una re omnis veritas vel
ordinis instituti vel explicationis initae tollitur. Denique ipsa
Historiarum verba tam vitiose exhibuit, veteribus corruptelis
non *modo non amotis, sed plurimis et pessimis novis depra-
vationibus illatis, ut hoc quoque nomine eius opera Frag-
mentis Sallustianis impertita infelix et prorsus infructuosa
putanda sit. Opus- eius gallice scriptum ita inscribitur: Hi-
stoire de la republique romaine‚ dans le cours du septieme
siecle, par Salluste: en partie traduite du latin sur l'original;
en partie retablie et compose'e sur les fragmens‚ qui sont re-
stes de ses livres perdus, remis en ordre dans leur place
vei-itabie ou le plus vraisemblable. ΠΙ. Τοῐω 4. a Dijon,
1777. Tribus annis post, Debrossio iam mortuo, ex eius
schedis Divione prodierunt ipsa Fragmenta latina, ordine cum
maiore opere accurate congruentia, brevibus scholiis illustrata,
et locorum, ubi apud grammaticos leguntur, indice instructa.
Quem librum, ex quo universa Debrossii ratio i. e. summa
perversitas planissime ac multo facilius quam ex gallico opere
cognoscitur, quum in Germania rarissimus esset, ignotus
quidam germanicus editor, isque homo doctus quidem, sed
tamen admodum fatuus, scilicet maynum ’ inde in historiae cul-
tores fructum redundaturum esse confisus, a. 1828. repetendum
curavit.

Venio* nunc ad postremum omnium, qui Fragmenta edi-
derunt, Gerlachium Basileensem. Qui quum in maiore operum
Sallustianorum editione, cuius Vol. Ι. anno 1823. prodiit, Praei.
p. IX. hoc professus esset, 'imprimis sibi curae fuisse, ut
Fragmenta emendatius ederentur, ad eam rem sufficere ratus
est, si Carrionis ordine retento locos grammaticorum, ubi

