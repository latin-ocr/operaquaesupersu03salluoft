XXX EDITORIS EPISTOLA CRITICA

singula leguntur, ex Debrossii ed. describeret (nam ubi hic
silet, Gerlachius quoque locos ignorat), pauca corrigeret, ali-
quot nova adderet. Vol. ΙΙΙ. demum, quod a. 1831. editum
commentarios in Fragm. continet, de iis ordinandis meliusque
disponendis cogitans, postquam in ipsa explicatione vulgatum
ordinem tenuit, p. 151—1.55. de ordinis rerumque disponen-
darum ratione, quam Sallustium in V. Historiarum libris secu—
tum esse verisimile‘est disserere suscepit, in qua re ,ita se obno-
xium Debrossio gessit, ut in paucis modo ac levibus ab illo
discreparet, in summa rerum prorsus ex eo penderet. Neque
dubitans, quin is, quem pro ingeniosissimo habet, ubique
rem acu tetigerit, totam, Fragmentorum dispositionem, Vol.
111. propositam, in minorem Sallustii editionem a. 1832. para-
tam transtulit, in singulis sane paullo emendatiorem novis-
que Fragmentis ex Arusiani cod. Gudiano petitis auctam, uni-
versa autem indole tam confusam ac dissolutam tantisque er-
roribus scatentem, ut eum spes sua, Praei. p. XXXIV. de-
clarata, fore ut nova hac Fraqmentorum compositione historiae
lucis aliquid offundatur, oppido fefellisse censenda sit. Viginti
annis post, scilicet ut crisin Sallustianam ad umbilicum quasi
adduceret et in perpetuum absolveret, tertiam Sallustii operum,
quae supersunt, adornavit editionem, cuius altera pars, quae
Fragmenta continet, hoc ipso anno brevi ante quam commen-
tarii mei typographo traderentur prodiit. Sperabam, eo tem-
pore, .quod »inter secundam· et hanc tertiam editionem inter—
cessit, Gerlaehium erroribus suis cognitis aliquid bonae fru-
gis ad Fragmenta contulisse; sed mox intellexi eam spem fru-
stra esse, illumque immemorem fuisse dieti Ciceroniani (Phil.
ΧΠ, 2, 5.); „cuiusvis hominis est errare, nullius, nisi in-
sipientis, in errore perseverare.“ Nam non solum librorum
argumenta eadem-sunt, quae in ΙΙ. ed.‚ sed idem etiam Frag-

mentorum ordo, hoc uno discrimine, quod, quum in 11. ed.

paginarum versus numerati essent, in ΠΙ. Fragmenta ipsa
deinceps numerantur. Quae quum ita sint, huius libri, qui
peculiaria bona non habet, rationem habendam non duxi,
sed in commentariis tantummodo primam et secundam editio-
nem respexi, quippe quibus omnia, quae Gerlachio propria
sunt, contineantur. De quibus quum accuratius iam dicen-

