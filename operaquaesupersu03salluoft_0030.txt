XXIV EDITORIS EPISTOLA CRITl CA

vis exorto, id quod tum ex ipsa rei gravitate coniicitur, tum
Fragmentorum ad illud bellum pertinentium multitudine proba-
tur„ Denique in rebus urbanis multum eum de contentionibus
tribuniciis egisse dubitare non sinit Macri Licinii oratio ex hoc
libro integra servata.

Quarti libri argumentum longe maximam partem versatur
in continuanda narratione belli Mithridatici, quae usque ad id
tempus deducitur, quo Mithridates, etiam post Tigranis socie-
tatem gravissimas clades expertus, Arsacis opem implorare
coactus est. Praeterea Spartacium bellum quoniam tertio anno
finitum est, eius extrema pars 'hoc libro continetur, quo au-
ctor simul belli Thracii finem tradidit. In urbe autem longe
plurima ei materies suit de restituta tribunicia potestate ac de
Pompeii et Crassi consulatu disserendi.

Quinti libri ambitus ceteris multo fuisse videtur angustior,
si quidem relicuis bellis omnibus compositis unum supererat
Mithridaticum, Romanis tum mutata fortuna valde improsperum.
Extremas igitur Luculli res, eius invidiam apud exercitum, le-
gionum seditionem, et foedum egregii ducis ex Asia discessum
hoc libro Sallustius exposuit, neque‘ultra in Historiis progres-
sus est, quam usque ad id tempus, quo Pompeio primum lege
Gabinia, deinde, piratis ν confectis, lege Manilia summum in
tota Asia imperium commissum est. ·

Praeter haee, quae universum Historiarum argumentum
constituunt, rerum externarum expositionem auctor plurimis
distinxit digressionibuS, pariter ad cognoscendum iucundis,
atque ad docendos lectores utilissimis. Nam quo melius per-
spiceretur, quibus quidque locis esset gestum, ubique non
solum terrarum atque regionum situm et naturam descripsit,
sed etiam de gentium ingenio, moribus, institutis atque anti-
quitatibus prodidit, quae memoratu digna viderentur. Ex quo

' genere sunt, quae libro I. de Mauris et Fortunatis insulis ac
’ de piratarum origine et sedibus, libro ΙΙ. de Sardiniae et

Corsicae natura antiquissimisque incolis et de Hispanorum
moribus et bellicosa indole, libro ΙΙΙ. de mari PontIco et cir-
cumiacentibus gentibus, de Danubio et Germanis, de Creta
insula eiusque religionibus, libro IV. de Euphrate, Tigri, Me-

