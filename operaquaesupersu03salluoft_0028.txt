XXII Α EDITORIS EPISTOLA CRITICA

rum et numerus a grammaticis est proditus, et sensus planus
et perspicuus, ac deinde hoc tanquam fundamento nixus ea
adiungerem‚ quorum explicatio probabili coniectura iniri po-
test. Ita, quamvis plurima ex Historiis ignorantur, hoc tamen
ex iis, quae supersunt, particulis satis certa via me assecu-
tum puto, ut simili fere ratione, qua de Livii libris deperditis
ex eorum epitome nobis constat, de universo Historiarum ar-
gumento iudicari possit. Quod quale sit, paucis Tibi, mi Wue·
stemanne, exponam.

Non secutus teste Quintiliano III, 8, 9. morem, quem in
Catilina et Iugurtha tenuit, ut a generalibus quibusdam sen-
tentiis opus ordiretur, Sallustius rerum Romanarum historiae,
quam inde a Lepido et Catulo coss. se incepturum profitetur,
satis amplum prooemium praemisit, quo tum priora tempora
breviter perstrinxit, tum de bello sociali et Sullae civili accu-
ratius egit. Quod quo consilio fecerit, non est obscurum.
Nam quum inde a Lepido primum pateret antiquam imperii vim
prorsus labefactam esse, neque rediri posse ad eum statum,
quo omnes reipublicae partes firmiter cohaererent, eius rei
caussas sibi exponendas putavit, ut intelligeretur ea, quae per
illa tempora acciderunt, prioribus illis sactis effecta esse. In
quo quum Thucydidem imitatus sit, qui pariter narrationi de
bello Peloponnesiaco superiorum temporum,- unde illud pro-
venit, explicationem praemisisset, haud improbabilis est Gu-
stavi Linkeri sententia, in docto opusculo de Sallustii Histo-
riarum Prooemio p. 10. proposita, ob hanc maxime similitu-
dinem Thucydidis aemulum eum fuisse dictum; cl'. Vellei. 11,
36, 2. Quintil. X, 1, 101. X, 2, 17. Certe ea laus, quam non
¹ad prooemium solum pertinere consentaneum est, ei Historiis
magiS‚ quam Catilina et Iugurtha parta est.

Absolute prooemio, ubi ad propositum accedit, totum ar-
gumentum ab eo tractatum duabus partibus continetur, rebus
militiae et domi gestis, quas ita persequitur, ut singulis libris
deinceps enarret, quid et in urbe et in variis terris actum sit.
Igitur primo libro, postquam de Lepidi conatu Sullae instituta
evertendi prolixe dixit, de bello agit in Hispania ium per quat-
tuor annos Sertorio duce gesto, Sertoriique ipsius ingenium
et mores adumbrat ac simul prioris vitae eius facta {refert

