XLIV EDIT. EPIST. CRIT. AD ERN. WUESTEMANNUM.

De naphtha quoque, quo usos 'esse Tigranocertorum incolas
Sallustius narravit (v. Fr. lv, 13. p. 307.)‚ bis posuit Frag-
mentum idem lV, 83. p. 230, 19. et Inc. 77. p. 239‚21. Probi
grammatici p. 1473. Ρ. et Hieronymi ad Daniel. c. 3. discre-
pantes naphthae explicationes tam parum inter se conciliare
valens, ut, quum priore loco oleo comparetur, altero fomes
dicatur. ——- Fragmenti Vaticani extremi (Fr. Ill, 77, 20.) lacu-
nosum locum quum Kreyssigius optime explesset sic: „et tum
matura in ayris erant autumni frumenta,“ eamque coniecturam
testimonio Porphyrionis, ad Hor. Epp. 11, 1, 140. ex Sallustio
autumni frumenta afferentis, confirmasset, Gerlachius eam
emendationem, ut par erat, p. 223, 10. in textu expressit.
Sed eius rei obiitus Porphyrionis locum rursus in Inc. 87. p.
240, 4. ita retulit, ut appareat non ipsum apud Horatii scho-
liastam legisse, sed ex edit. Lunaeburgensis Fragmentorum
Spicilegio p. 109. n. 17. eum arripuisse falsis quidem nume· ‚
ris notatum. Unde illi accidit, ut, quum iam Vol. ΙΙΙ. p. 146.
n. 229. eadem verba inter nova Fragmenta recenseret, lepi-
dissima insania haec annotaret: ,‚ Vide ap. Porphyr. ad Horat.
Ep. I, 10, 40. Sed ibi haee verba non exstant.“

Haec habui, Wuestemanne optime, quae Tibi de consilio
ac ratione huius editionis narranda censerem. Qua si iudica-
veris hoc effectum esse, ut multi errores, a prioribus editori-
bus commissi, sublati sint, auctoris verba emendatius scripta
ac probabilius explicata, denique totius operis, qualis olim
fuit, paullo accuratior imago exhibita, operae meae in eo ne-
gotio exsequendo positae-non me poenitebit. Non possum au-
tem, antequam scribendi finem faciam, quin Tibi significem
valde me, dum hic liber typis exscribitur, doctissimi humanis-
simique viri auxilio esse adiutum. Is est Beatus Casselius‚
auctor ingeniosi libri de Magyarorum antiquitatibus, nec mi-
nus plurimarum ac reconditarum litterarum scientia, quam in·
genii acumine conspicuus, qui non solum molestum plagulamm
a mendis typographicis purgandarum laborem egregia volun-
tate ac diligentia suscepit, sed etiam de locis aliquot obscurio-
ribus tam sollerter me admonuit, ut et me ipsum sibi obstrin-
xerit, et lectorum quoque gratiam sibi comparasse putan—
dus sit.

Iam vale, mi Wuestemanne, meque amare perge.

Scribebam Erfurti pridie Nonas Novembres MDCCCLIII.

