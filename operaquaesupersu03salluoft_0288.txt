238 C. SALLUSTI CRISPI

58. Vestes de pellibus renones vocantur.

tineant. Universus autem Virgilii locus a v. 349—383. ita com-
paratus est, ut vix possis coniectura abstinere , poetica ratione ibi
descripta esse, quae Sallustius scriptoris more illustraverat, ita ut
ille singula ex hoc hausisse videatur. Nam poeta de vario pascuo-
rum genere agens, quum primum felicitatem gregum, quae sub
mitissimo coelo habentur, laudaverit, deinde quam misera sit pe—
coribusque inimica regio sub septentrionibus sita, graphice depingit.
In ea descriptione igitur terram a Germanis habitatam imprimis
spectasse eum non solum colligitur ex eo, quod nives atque frigora
earum regionum, quae Histrum attingunt, multa cum arte comme-
morat, sed etiam de hominum ingenio, moribus, victu cultuque ea
affert, quae rursus cum Taciti de Germanis testimonio mirifice con-
sentiunt. lta enim Virgilius l. l. v. 376 sqq.

„ipsi in defossis specubus secura sub alta

Otia agunt terra, congestaque robora totasque

Advolvere focis ulmos, ignique dedere.

Hic noctem ludo ducunt, et pocula laeti

Fermento atque acidis imitantur vitea sorbis.

Talis Hyperboreo septem subiecta trioni

Gens effrena virum Rhipaeo tunditur euro,

Et pecudum fulvis velatur corpora selis.“ .
Quodsi eum his contuleris, quae leguntur apud Tacitum Germ.
16, 3. Solent et subterraneos specus aperire, eosque multo in-
super fimo onerant, suffuyium hiemi; — ib. 24, 3. Aleum
sobrii inter seria exercent, lanta lucrandi perdendive temeritate,
ut extremo iaetu de libertate comendanc; —-· ibid. 23, 1. Potui hu -
mor ex· hordeo aut frumento in quandam similitudinem
vini corruptus.- -- ibid. 17, 2. Gerunt et serarum pelles; '--
his igitur collatis concedes, tantum esse Taciti cum Virgilio vel in
singulis consensum, vix ut duos scriptores magis inter se con-
gruentes reperias. Sed unde haec mira conspiratio? An Tacitus,
religiosissimus homo et summae fidei, ex poeta mutuatus est, quae
de Germanis tradidit? Minime. Sed Virgilius pariter atque Tacitus
ex Sallustii Historiis hauserunt, quae de illius gentis moribus ha-
bent, id quod perspicitur ex Servio ad 1. l. ‚ qui verbis Virgilii Et
pecudum fulvis velatur corpora setis nihil aliud significari vidit,
quam renones, quo vocabulo Sallustius de Germanis agens usus
erat. — In ipsis Fragmenti verbis vestes de pellibus significant
vestes pellibus factae, qui usus de praepositionis, ut materiam de-
signet, paullo rarior est, quum hoc sensu vulgo ex ponatur, velut
Fr. 111, 26. Ex latere munimenta. Cic. in Verr. IV, 27, 62. Pocula
ex auro,·——- ibid. Vas vinarium ex una gemma per-gyruum,-
ib. 28, 64. Candelabrum e qemmis clarissimis. cf. ad lug. c. LXI,

