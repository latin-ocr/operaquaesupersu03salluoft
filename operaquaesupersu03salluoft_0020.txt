XIV EDITORIS EPISTOLA CRITICA

ipsius orationis initium extrema folii columna contineatur.
Folii palimpsesti tum scripturae vetustate, tum ipso argumento
satis memorabilis, exemplum lapidi inscriptum in fine libri
exhibui.

Universum Fragmentorum recte tractandorum negotium
quum non magis pertineat ad criticam verborum emendationem,
quam ad eorum interpretationem et iustam dispositionem, haec
omnia non solum ita inter se confusa sunt, ut plerumque ni·
hil eorum sine altero fieri possit, sed etiam vel maxime pen-
dent ex totius operis forma et argumento; quod ipsum quam·
quam tantummodo ex singulis Fragmentis constitui potest, ta-
men rursus tantam vim habet ad illas partes emendandi, ex-
plicandi, disponendi cum successu exsequendas, ut, qui ad
eam rem vel animum non attenderit, vel perversam opinionem
mente conceperit, non possit, quin in multis a vero aberret
in gravissimosque errores incurrat. Nihil magis igitur cupio,
quam ut ea, quae de operis Sallustiani indole et forma explo-
rasse mihi visus sum, Tibi, Wuestemanne carissime, acutissimo
veritatis reconditae investigatori, probentur assensuque Tuo
gaudeant.

Quo anno scriptae editaeve sint Historiae, quamquam nullo
veteri documento proditum est, tamen coniectura ita potest
constitui, ut proxime ad verum accedatur. Catilina enim, quod
primum fuit Sallustii opus (cf. c. IV.), quum Caesare demum
mortuo esset compositus, ut patet ex c. LIII, 6. et LIV., non
prius quam anno a. Chr. n. 43. aut adeo 42. evulgari. potuit.
Eum secutus Iugurtha num proximo statim anno fuerit edituS,
an paullo serius, non constat3‘sed ex eo, quod Sallustius c.
XCV, 2. declarat de Sullae natura cultuque paucis se dicturum,
quia alio loco de eius rebus non dicturus sit, quum tamen in
Historiarum libro primo multis de eius bello civili, dictatura
morumque foeditate egerit, hoc certe liquet, tum, quum Iu-

gurtham scriberet, nondum eum Historiarum scribendi consi· ⁴

lium cepisse. Igitur si Iugurtha anno 41. a. Chr. n. absolutus
fuit, neque auctor statim ad Historias componendas se contu-
lit, non abhorret a verisimilitudine, quadragesimo demum vel
undequadragesimo a. Chr. n. anno inceptas fuisse Historias, et
paucis ante Sallustii mortem annis, quae incidit in annum 35.

